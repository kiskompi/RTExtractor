Az internet terjedésével egyre fontosabbá válik az a törekvés, hogy az ott fellelhető információ ne csak a felhasználók, hanem különböző szoftverek által is feldolgozható legyen. Ebből a célból jött létre a 2000-es évek elején a szemantikus web koncepciója, majd emiatt születtek meg a különböző tartalomkinyerési technológiák. A különböző célokra specializált tartalomkinyerő programok célja az, hogy a feladatuk szempontjából releváns információkat a lényegtelen információktól (ún. boilerplate) megtisztítva bányásszák ki a weboldalakból. Ilyen feladat lehet pl. a nyelvészeti célú felhasználás, illetve az információ kis méretű eszközökön jobban megjeleníthetővé tétele és a látássérültek számára készült képernyőolvasó programok által könnyebben feldolgozható formátumba történő alakítása.

A modern tartalomkinyerő rendszerek egyik legnagyobb kihívása, hogy képesek legyenek kibányászni az internet egyre nagyobb hányadát elfoglaló dinamikusan, futási időben generált weblapok releváns tartalmait. Ebbőn a szempontból a web rohamtempóban fejlődve maga mögött hagyta a webbányászatot, mivel annak csúcstechnológiát jelentő épviselői sem képesek ezen adatok teljes mértékű feldolgozására.

Jelen dolgozat célja, hogy röviden bemutassa a dinamikusan generált weblapok működésének alapjait, ismertesse atartalomkinyerés kihívásait ezen a területeén, és végül prezentáljon egy lehetséges megoldást a probléma kezelésére. Ilyen módon szűkíthető lenne a tartalomgenerálás- és kinyerés között utóbbi évtizedben kialakult technológiai rés.
